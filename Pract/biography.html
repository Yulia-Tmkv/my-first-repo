Автобіографія
Назад на головну
Зміст
Базова інформація
Як уже відомо з головної сторінки, я народилася 21 квітня 2006 року у затишному місті Івано-Франківську Івано-Франківської області, живу тут усе своє життя. На цей момент мені 17 років. Надзвичайно люблю тварин, була дуже щасливою власницею котика. Вчуся на факультеті математики та інформатики. Я вирішила обрати спеціальність "Комп'ютерні науки", бо в майбутньому планую працювати саме в цій галузі. На мою думку, саме в ній є багато можливостей для розвитку.
До змісту
Дитинство
Моє дитинство було в загальному хорошим і щасливим, провела я його у Івано-Франківську. Я багато часу проводила з бабусею. Також, звісно, гуляла з друзями, любила читати книги, перечитуючи улюблені оповідання безліч разів. З захопленням складала пазли, різноманітні конструктори, придумувала нові конструкції. Мої найулюбленіші спогади з дитинства - відпочинок на морі в Криму, куди ми їздили кожного літа. Я вважаю, дитинство це важливий етап у житті, який закладає першу цеглинку до формування особистості.
До змісту
Шкільні роки
У 2012 році пішла у 1 клас ліцею №25. Протягом навчання вчилася добре, брала участь у різних етапах олімпіад, де посідала призові місця. З відзнакою закінчила одинадцятий клас. Майже всі предмети вдавалися добре, часто допомагала однокласникам з завданнями. На жаль, карантин, трагічні події війни не дали в повній мірі прожити безтурботні роки, але це зробило нас сильнішими. Школа закінчилися, але навчання продовжується.. Навчання в школі навчило мене багатьох уроків, зокрема життєвих. І я назавжди запам'ятаю цей час.
До змісту
Поза школою
Щодо позашкільної діяльності, то незважаючи на те, що не завжди вистачало часу, я намагалася займатися чимось цікавим та постійно самовдосконалюватися. У середній школі активно займалася танцями, спочатку бальними, потім східними, брала участь у різних конкурсах і фестивалях. В старшій школі(9 та 11 класи) зазвичай час поза школою проводила у репетиторів. Також відвідувала курси з англійської, поглиблюючи свої знання з цього предмету, самостійно опановую турецьку, у планах вивчити ще кілька іноземних мов.
До змісту
Університет
Успішно склавши Національний мультипредметний тест, я довгий час роздумувала над спеціальністю, яку хочу обрати для подальшого навчання. Мене приваблює сфера інформаційних технологій, бо вона допомагає створювати нові продукти/рішення, які здатні значно змінити життя людей, особливо враховуючи що ми живемо в час бурхливого технологічного розвитку. Крім того, я була вибрана старостою групи. Впевнена, в подальшому мене чекає новий і цікавий етап життя – студентство.
До змісту
Уверх
